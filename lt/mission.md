---
layout: "page"
lang: "lt"
title: Misija
permalink: /lt/mission
---

# LearnLaTeX misija

Ši svetainė padės jums žengti pirmuosius žingsnius su LaTeX &ndash; dokumentų
ruošimo sistema, skirta rengti aukštos kokybės publikacijas. LaTeX sistema
gali kiek gąsdinti naujus vartotojus, nes nepanaši į tekstų redaktorių ir
nėra viena programa.  Mūsų tikslas &ndash; palengvinti jūsų pirmuosius
žingsnius, bet nemėginti aprėpti visko vienu ypu.

Tam tikslui mes atrinkome apie 16 svarbiausių dalykų, kuriuos privalu žinoti,
ir sudėjome juos į trumpas pamokas.  Kiekviena pamoka yra labai koncentruota,
todėl įsisavinimas neturėtų užtrukti per ilgai.  Kiekvienoje pamokoje mes
pateikėme pavyzdžių, kuriuos turėtumėte išbandyti; jų kodas pateiktas tam
tikrose aplinkose, kurios leidžia jį redaguoti ir net kompiliuoti.
Sužinokite daugiau apie tai, [kaip veikia pavyzdžiai](./help#examples)
pagalbos skyriuje.
